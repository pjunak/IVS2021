Řešené úkoly na projektu jednotlivými řešiteli:
Dalibor Čásek - grafické a uživatelské prostředí + syntaktická analýza
Patrik Haas - propojení GUI s matematickou knihovnou, data-binding + profiling, Makefile
Kristián Heřman - grafické a uživatelské prostředí, nápověda, dokumentace + mockup, vedení týmu
Petr Junák - parser, převod výrazů do postfixové notace, uživatelská příručka

Časový plán:
Co se týče dodržování časového plánu, v první části projektu jsme za plánem zaostávali zhruba o týden,
někdy i o víc. Snažili jsme se pokrýt co nejvíce situací kalkulačky a udělat si velký přehled na Wiki GitHubu s řešením různých situací.
Produktivita všech členů týmu se ale časem velmi zvyšovala a testování na VM (plánované 5. 4.) jsme předběhli o den.
Od té doby jsme naopak ještě více předbíhali plán, což bylo ale výhodné, protože jsme měli dostatečný časový komfort pro odladění chyb a testování.

Komunikace:
Mezi členy fungovala komunikace bez jakýchkoli větších problémů, rychlost řešení problémů byla výborná,
čemuž pomohla i instant messaging forma komunikace na Discordu. Stanovená pravidla pro komunikaci jsme dodržovali
a často jsme se na Discordu potkávali i na menších hlasových schůzkách mimo jejich pravidelný čas.
Pro déle řešené problémy se ale Discord stal nepoužitelným kvůli nemožnosti třídění do vláken a rychlému zahlcení chatu.
Na toto jsme pak využívali převážně projektovou GitHub Wiki. V samotném závěru při ladění jsme pak začali ve velké míře využívat
GitHub Issues a velmi jsme si je oblíbili. Hlavně pro vzájemné hlášení chyb (včetně označení zodpovědných lidí a to i když třeba druzí nejsou online)
nebo pro jednoduché uzavření problému pomocí popsaného comittu.